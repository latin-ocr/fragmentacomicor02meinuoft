898 AMSTOPHANES.

que fabula docta esse videatur. Itaque duodeviginti annorum
spatio sere viginti comoedias Aristophanes composuit.
Iam vero ad tertium genus fabularum eas refero, quas

poeta iam senior composuit post Olymp. XCIII 3, ἰη quibus .

rigorem illum virilemque dignitatem minus reperies: fracta
enim rei publicae Atheniensis libertate antiqua comoedia la·
certos viresque perdidit: ac poetae senescentis studium quoque
ingeniumque senescit. Itaque eae fabulae, quae ad hanc aeta-
tem pertinent, etsi sunt nec inelegantes nec illepidae, in-
venti tamen novitate quodammodo caruisse videntur: etenim
poeta iam non suopte ingenio usus fingit lepidam aliquam ima-
ginem, quam spectantibus proponat, verum fabularum vete-
rum usus involucris ea, quae sentit, obscure indicavit magis
quam dilucide exposuit: et a rebus publicis, divinis, aliis,
quae latissime patent, comoediam paullatim In angustiorem
compellit gyrum, ita ut fabulae proxime ad mediae comoediae
rationem accedant. Pertinent huc praeter Ecclesiazusas,
Plutum alterum, Cocalum et Aeolosiconem‚ etiam Gerytades,
Cio-oniae, Tagenistae, Telmessenses, et pleraeque omnes,
quibus fabula aliqua antiqua subiecta est, ut Daedalus, Da-
naides, Dramata sive Centaurus, Dramata sive Niolms‚ Po-
lyt'dus, Phoenissae, Horae; et fortasse Poesis atque Naufra-
gus, quamquam de his quidem duabus comoediis nihil
omnino certi statui potest.

Sed comprehendam hic brevi, quid de numero Aristo-
phanearum fabularum mihi statuendum videatur, de qua re
magnopere inter se dissentiunt et veteres grammatici et qui
nuper in hanc rem inquisiverunt homines docti. Et ille quidem
grammaticus, qui de comoedia scripsit p.X111 14 quinqua-
ginta quattuor comoedias Aristophanem scripsisse tradit:
’Έπειτα τῷ υἱῷ ἐδίδου τὰ δράματα, ὅιτοι τὸν ἀριθμὸν νδ’,
ων νόθα ὃ, quae ex uberiore aliqua expositione satis prae-
postere sunt petita: consentiunt Suidas v· Ἀριστοφάνης.. Δρά-
ματα δὲ αὐτοῦ νὸ’, ἅπερ δὲ πεπράχαμεν Ἀριστοφάνους
δράματα, ταῦτα, et 'l'liomas Magister in vita Aristophanis:
Δράματα δὲ τέσσαρα πρὸς τοῖς πεντήκοντα γέγραφεν. At

