ARISTOPHANES.

 

De Aristophanis vita, ingenio, comoediis quamvis etiam
post doctorum hominum diligentiam multa disseri, neque
pauca acutius diiudicari possint, hoc tamen loco pauca tan-
tum delibanda censui, quae cum perditarum fabularum reli-
quiis arcta quadam necessitate cohaerent. Et hoc quidem
praemonendum est, me in his reliquiis componendis fere
eandem rationem secutum esse, quam cum tribus annis ante
libros de comoedia Attica antiqua scriberem. Neque enim, id
quod nonnullos video unice spectasse, indagare studui, qua
ratione poeta in argumento et inveniendo et componendo sit
usus, quoniam eiusmodi quaestiones in tanta antiquae co-
moediae licentia tantaque argumentorum copia ac varietate,
fallaces prorsus sunt atque inutiles. Neque enim coniectando
assequi ullo modo poteris, quibus legibus quisque se adstrin-
·xerit poeta. Multo sane facilius in perditarum tragoediarum
reliquiis hanc viam insistere possumus, quoniam a summa
argumenti, quemadmodum maiorum et patrum memoria tra-
dita erat antiqua fama, ut singula multa variaverint et suopte
ingenio immutaverint poetae, desciscere omnino veritisunt: et
illarum ipsarum rerum omnium, quas tragici tractarunt, quam·
vis tenuis ad nos quoque fama pervenit: quod longe secus
est iu comicis poetis, qui nulla alia re tantopere sunt de-
lectati, quam inventorum novitate et varietate: et quo quis
magis eminuit ingenio, eo studiosius hanc laudem quaesivit,
quemadmodum Aristophanes eo nomine saepius se collaudat
et aemulorum poetarum tenuitatem prae suis divitiis con-

