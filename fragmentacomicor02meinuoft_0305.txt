Ams'rOPHANES. 9⁰8

disputaverunt, alii autem, God. Hei-mannus, Boedinus, Mei—
nekius eandem quaestionem attigerunt: tantaque sententla-
rum exorta est diversitas, ut aegre ex his turbis et scopulis

l' te expedias. Equidem in illorum virorum sententiis percen-

sendis non commorabor, sed mihi quid veri simillimum vi-
deatur, re multum diuque pensitata, exponam.

Athenis qui fabulam aliquam docere cupiebant poetae,
eos apud praetorem nomen suum profiteri chorumque impe-
trare oportebat, quod, cum uberrimus esset poetarum et tra-
gicorum et comicorum proventus, dubia autem et incerta
summi magistratus gratia, periculosum sane negotium: nam
vel spectatissimi poetae non semel adversam magistratuum
voluntatem sunt experti: ita Sophocli poetae summo homo
pessimus Gnesippus antelatus est, quod aegre fert Cratinus
ln Pastoribus Fr. 11:

’Ὃς οὐκ ἔδωκ’ αἰτοῦντι Σοφοκλέει χορόν,

τῷ Κλεομάχου δ’, ὃν οὐδ’ ἂν ἠξίουν ἐγώ

ἐμοὶ διδάσκειν οὐδ’ ἂν εἰς Ἀδώνια.
Neo minus indigna fortuna acciderat ipsi Cratino comoediae
principi, ut testatur in eadem fabula, vid. Hesychius: Πῦρ
πυρὶ ἔγχει Κρατῖνος ἀπὸ ὅιθυράμβου ἐν Βουκόλοις ἀρ·
ξάμενος ἐπειδὴ χορὸν οὐκ ἔλαβεν παρὰ τοῦ ἄρχοντος, παρ’
οὗ ᾐτήκει. uti ista correxi in comment. p. 30 sqq. Quid
quod illud ipsum genus dicendi χορὸν αἰτεῖν et χορὸν λαμ·
v βάνειν in proverbium abiit de iis, qul aliquid magnum et
grave petunt aut impetrant, vid. ibid. p. 33. Non igitur
mirum, si iuvenes poetae, qui nondum erant spectati nulla-
que alia re commendati, cum essent primum fabulam ali-
quam docturi, verecundabantur anxieque aliquem quaerebant,
cuius auctoritate et gratia ipsi uterentur. Accedit huc Athe-
niensis populi in iudicando‘et severitas et levitas: nam Athe-
niensium ingenia cum essent subactissima liberalique erudi-
tione politissima, uon tamen abhorrebant a levitate insigni,
ita ut saepe summos poetas longe inferioribus postpone-
rent. Unde enim censes repetendum esse, nisi ab hac ani-
morum mobili fluctuatione, quod non Euripides solum, sed

