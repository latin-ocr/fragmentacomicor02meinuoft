⁹08 ARISTOPHANIS

εὕρετο πᾶν ἂν διὰ τὰς λιπαράς, ἀφύων τιμὴν περιάψας.

ταῦτα ποιήσας πολλῶν &70:191521 αἴτιος ὑμῖν γεγένηται,

καὶτοὺς δήμους ἐν ταῖς πόλεσιν δείξας ὠς δη-

μοκρατοῢνται.

τοιγάρτοι νῦν ἐκ τῶν πόλεων τὸν φόρον ὑμῖν ἀπάγοντες

ἥξουσιν ἰδεῖν ἐπιθυμοῐντες τὸν ποιητὴν τὸν ἄριστον,

ὅστις παρεκινδύιέυσ’ εἰπεῖν ἐν Ἀθηναίοις τὰ δίκαια.
Haec, ubi comparaveris cum iis Acharnensium versibus, qnos
supra indicavi, quin pertineant ad Babylonios, non potest
cuiquam videri dubium. Aristophanes enim, cum in Daeta-
lensibus vitam Atheniensium privatam perstrinxisset, anno
post cum Babylonios doceret, animum ad publicas res ad-
vertit: et sane multa erant, quae poetam sollicitudine et tri-
stitia afficerent: aestate enim illa, quae modo praegressa
est, Lacedaemonii iterum incursionem in Atticam fecerant,
et summa cum saevitia atque crudelitate agros , vastave-
rant, vid. Thucyd. 111 263 Lesbos insula, quae defecerat ab
Atheniensibus, 'fuit sane rursus in deditionem recepta, sed
tam crudele supplicium de Lesbiis sumserunt, vid. Thucyd.
111 50, ut magis etiam sociorum animos a se alienarent: et
tamen Cleon, qui nimis dirae fuerat auctor sententiae, nihil
effecerat, vicerat enim mitior Diodoti animus in populi con-
cione, vid. Thucyd. 111 36 sq. Et ut alias omittam calami-
tates, sub hiemem pestifer ille morbus denuo saeviit Athe-
nis, vid. Thucyd. 111 81: tamen Athenienses tantum ab·
erant, ut belli malis finem ipsi imponerent, ut Leontinis,
qui opem Atheniensium impetraverant Gorgia auctore (qul
missus est legatus Athenas Eucle praetore, vid. Diodor.X111
53) sub extremam aestatem viginti naves subsidio mitte-
rent. Haec, quae breviter tantum licuit adumbrare, poetae
animo obversabantur, cum hanc comoediam scriberet, itaque
duo potissimum elegit, quae in medium proferret omnium-
que oculis subiiceret. Et primum quidem vituperavit Athe-
nienses, quod legatis, qui ipsis temere blandirentur, tam fa-
ciles praeberent aures, nec dubitarent ipsi se maximis peri-

culis belli obiicere. Gorgias enim quantopere flumine ele-

