AHMMAI. lom

quod ad Bendin referendum esse docent grammatici: arguit
autem hic versus tunc, cum poeta docuerit hanc fabulam,
quam maxime Bendidis, Thraciae deae, religionem ferbuisse:
contra hanc igitur Atheniensium in novis barbarisque reli·
gionibus admittendis levitatem, quae non minus quam impia
mentis arrogantia polluebat et dissipabat sacra, Aristophanes
Lemnias videbitur scripsisse3 qui cum Argonautas Thraciae
deae sacra facientes induxit, Atheniensibus foedae supersti-
tionis, qua ipsi tenebantur, clarissimam exhibuit imaginem;
ipsa autem illa fabula de Argonautarum cum Lemniis con-
victu satis opportuna fuit ad libidines Atheniensium, quae
nocturnis Bendidis pervigiliis effrenate dominabantur, per-
stringendas. Tempus, quo fabula acta sit, definire difficilli-
mum, cum aetatis notae, si a Dorilli dubia memoria disces-
seris, nullae reperiantur. Bendidis autem religio iam dudum
apud Athenienses recepta, vide quae dixi in Comm. p. 74 sq.
docuitque eodem consilio Cratinus Thressas circa Olymp-
LXXXlV 2, vid. ibid. p. 79. At Aristophanis aetate vide-
tur subito illa superstitio aucta et firmata esse, quod qui-
dem accidisse puto eo tempore, in quod Siciliensis expeditio
cadit: nullum enim unquam fuit tempus quo et impietas et
superstitio vehementius Atheniensium perturbaverint animos.
Olim quidem statui Olymp. LXXXtV publica auctoritate san-
cita esse Bendidia‚ atque ad eandem aetatem referebam, diem,
quo Plato fingit colloquium de re publica institutum esse³
at quae nuper Boeckhius in indice Lectt. Berol. 1839 de
hac re disseruit, iam multo probabilia arbitror, licet non-
dum omnes sublatae videatur difficultates: sed de his dis-
serere longum est. Is igitur docuit colloquium illud non
post Olymp. XCll 2-4 peroratum fingi, et Bendidia, quae
Plato dicit tunc primum celebrata esse (κατέβην χθὲς εἰς
Πειραιᾶ μετὰ Γλαύκωνος τοῦ Ἀρίστωνος, προσευξόμενός
τε τῇ θεῷ καὶ ἅμα τὴν ἑορτὴν βουλόμενος θεάσασθαι τίνοι
τρόπον ποιήσουσιν, ἅ τε νῦν πρῶτον ἄγοντες), necessario
in idem tempus incidere. lam igitur consentaneum est Ben-
didis religionem, quae primum clam se insinuat-isset in vulgi

