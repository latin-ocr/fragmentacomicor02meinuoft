896 ARlSTOPHANES.

poetae senis mortem. Requirunt haec accuratam disputatio-
nem, quae cum ab hoc loco aliena sit, pauca quaedam ex-
promenda censui, summamque extremis tantum lineamentis
describam.

Et Aristophanes quidem iuvenis admodum, cum pri-
mum ad poesin accessit, illud elegit argumentum, quod pri-
mum debebat offendere poetae animum, qui modo ex pue-
ris excesserat: quid enim magis consentaneum est, quam iu-
venem probe diligenterque educatum novitiae disciplinae,
quae tunc invaserat Atheniensium civitatem, corruptelam
'continuo perspexisse? et ut ab hac aegritudine animum libe-
raret, ut quod ipse acute animadverterat, aliis quoque pro-
poneret, Daetalenses scripsit. At Aristophanem non fugit,
latius iam serpere pestem illam et quam rerum priva-
tarum, eandem etiam publicarum esse perniciem et cor-
ruptelam: itaque inde ab eo tempore generoso concitatus
odio Atheniensibus civitatis calamitatem spectandam propo-
suit, nec cuiusquam dignitati pepercit: est enim, ut iuvenes
solent, Aristophanes acerrimus vindex severissimusque iudex:
itaque etiam comoediae, quas tunc composuit, habent austeri
quid et proxime ad Cratini indolem accedunt: maximeque
desideratur ingeniosa illa licentia, qua usus postea quidquid
sibi proposuit, conformavit et pro arbitrio finxit. Quamvis
igitur antiquiores comoediae propius ad veritatem ipsiusque
vitae consuetudinem accedant, tamen gratia illa atque lepore,
qui decet poetam, minus sunt insignes. Ad hanc igitur aeta-
tem pertinent, Daetalenses, Babylonii , Acharnenses‚ Equi-
tes, Holcades, et si vis, Nubes priores. Quamquam haec
quidem comoedia ab earum, modo quas dixi, ingenio abhor-
ruit et ob id ipsum minus probata est Atheniensibus. Quo
diutius enim poeta omnem rerum vim infinitam animo et
cogitatione complexus est, quo accuratius omnia pervestiga-
vit, eo propius ad fontem quasi atque caput omnium ct ma-
lorum et bonorum ad philosophiam accessit, itaque huc stu-
dium rettulit in Nubibus Socratisque personamsmaxima tra-
ctsvit licentia: sed hoc ipsum, quoniam a vulgari consuetu-

rmnm— ⁴

ἰ1

ε
ι

