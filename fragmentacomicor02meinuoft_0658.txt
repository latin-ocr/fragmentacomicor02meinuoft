1250 SUPPL. schPT. AD HIST. coM. SPECT. ἒ

Διαφέρει ἡ κωμῳδία τῆς λοιδορίας, ἐπεὶ ἡ μὲν λοιδο- J
ρία ἀπαρακαλύπτως τὰ προσόντα κακὰ διέξεισιν, ἡ δὲ δεῖ- ’ἶ
ται τῆς καλουμένης ἐμφάσεως.

‘0 σκώπτων ἐλέγχειν θέλει ἁμαρτήματα τῆς ψυχῆς καὶ
τοῦ σώματος.

Σύμμετρα τοῦ φόβου θέλει εἶναι ἐν ταῖς τραγῳδίαις,
καὶ τοῦ γελοίου έν ταῖς κωμῳδίαις.

Κωμῳδίας ὕλη, μῦθος, ἦθος, διάνοια, λέξις, μέλος,
ὄψις. Μῦθος κωμικός ἐστιν ὁ περὶ γελοίας πράξεις ἔχων
τὴν σύστασιν. ἤθη κωμῳδίας τά τε βωμολόχα καὶ τὰ
εἶρωνικά καὶ τὰ τῶν ἀλαζόνων. διανοίας μέρη δύο, γνώμη
καὶ πίστις. κωμική ἐστι λέξις κοινὴ καὶ δημώδης· δεῖ
τὸν κωμῳδοποιόν τὴν πάτριον αὑτοῦ γλῶσσαν τοῖς προσ-
ώποις περιτιθέναι, τήν· δὲ ἐπιχώριον αὐτῷ ἐκείνῳ. μέλος
τῆς μουσικῆς ἔστιν ἴδιονι ὅθεν (ἐπ” ἐκείνης τὰς αὐτοτελεῖς
ἀφορμὰς δεήσῃ λαμβάνειν. ἡ ὄψις μεγάλην χρείαν τοῖς
δράμασι τὴν συμφωνίαν παρέχει. ‘0 μῦθος καὶ λέξις καὶ
τὸ μέλος ἐν πάσαις κωμῳδίαις θεωροῦνται, διάνοιαι δὲ καὶ
ἦθος καὶ ὄψις ἐν ὀλίγαις.

Μέρη τῆς κωμῳδίας πρόλογος, χορικόν, ἐπεισόδιον, ἔξο-
δος. Πρόλογός ἐστιν μόριον κωμῳδίας τὸ μέχρι τῆς εἴσό-
δου τοῦ χοροῦ. χορικόν ἐστι τὸ ὑπο τοῦ χοροῦ μέλος ᾀδό-
μενον, &rav ε’χῃ μέγεθος ἱκανόν, ἐπεισόδιόν ἐστι τὸ με-
ταξὺ δύο χορικῶν μελῶν. ἔξοδός ε’στι τὸ ἐπὶ τέλει λεγό-
μενον τοῦ χοροῦ. ο

